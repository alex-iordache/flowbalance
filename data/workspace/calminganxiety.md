 **Calming Anxiety / Calmarea anxietății**

**Intro:** Conștientizează. Reglează. Recapătă-ți calmul interior.

**Category: Emotional Regulation**

**Descriere:**  
 Anxietatea apare atunci când mintea și corpul rămân blocate într-o stare de alertă, anticipând pericole care nu sunt prezente aici și acum. Acest program de **14 zile de exerciții** este creat pentru a te ajuta să îți calmezi sistemul nervos, să reduci reactivitatea emoțională și să construiești treptat o stare internă de siguranță și stabilitate. Prin exerciții ghidate zilnice și înregistrări audio special concepute, înveți să observi anxietatea fără să te lupți cu ea, să îți reglezi respirația și atenția și să creezi spațiu între stimul și reacție. Practicat consecvent, programul te sprijină să reduci frecvența și intensitatea atacurilor de panică, să îți recapeți claritatea mentală și să îți dezvolți capacitatea de a face față situațiilor dificile cu mai mult calm, încredere și prezență.

  


**Practice 1 Title: Ziua 1**

**Practice 1 Audio:** body-scan.mp3

**Practice 1 Description:** 

Bun găsit,

Astăzi este prima zi a călătoriei tale, un prim pas spre drumul către succesul personal, în care vei obţine echilibrul interior de care ai nevoie, dar şi metode la îndemână prin care să elimini stările de frică, anxietate, atacurile de panică. 

**Pentru ziua aceasta pune pe o hârtie (ideal, într-un jurnal de dezvoltare personală) toate calitățile tale alături de dovezi. De exemplu: sunt determinat/ă, de fiecare dată când mi-am propus ceva foarte tare am reușit (jobul pe care îl am acum, notele de 10 de la școală, etc.).**

Apoi, te invit să practici exerciţiul “Mersul conștient”:

Una dintre cele mai liniștitoare activități din punct de vedere mental și fizic, este să fim conștienți de o activitate pe care o facem în mod reflex. De aceea, azi îţi propun să realizezi mișcarea prin casă sau pe stradă, fiind conștient/ă de ea. În timp ce mergi, în ritmul tău obișnuit, simte cum se mișcă picioarele, simte contactul piciorului cu suprafața pe care calcă, flexiunea genunchiului, mișcările coapselor, șoldurilor. Simte pe rând ce se întâmplă pe partea stângă, apoi pe partea dreaptă. Simte dacă ai senzații de greutate în picioare, sau de lejeritate, simte căldura corpului în timp ce mergi, auzi mișcările pe care le faci. Acest mod de a deveni conștient de corpul tău, te deconectează de la gândurile obositoare, te ajută să descoperi minunăția corpului care funcționează atât de sincronizat. Această activitate relaxează mintea și te ajută să fii în contact cu propriul corp.

Seara, înainte de culcare, ascultă această înregistrare audio, care te va ajuta să te conectezi la propriul corp şi să observi tensiunile înmagazinate la nivelul corpului, relaxând zonele tensionate.



---



**Practice 2 Title: Ziua 2**

**Practice 2 Audio:** calitatea-de-care-ai-nevoie.mp3

**Practice 2 Description:** 

Bun găsit,

Pentru a progresa în orice aspect al vieţii tale este nevoie ca, uneori, să te opreşti şi să analizezi atent modul în care gestionezi situaţiile stresante din viaţa ta. Fiind conştient de abilităţile de care dispui, poţi reacţiona cu calm şi blândeţe în faţa provocărilor. 

**Pentru ziua aceasta stabilește o calitate de care ai nevoie pentru a depăși anxietatea. VIZUALIZEAZĂ: Vizualizează toate aspectele din viața ta care s-ar schimba dacă ai avea acea calitate. Fă acest lucru timp de 5 minute, în fiecare zi.**

**AFIRMĂ: Spune-ți că ai acea calitate, ești acea calitate. Fă acest lucru de mai multe ori pe zi.** 

**Stabilește un ritual zilnic de care să te ții. Stabilește-ţi aceleași ore de culcare, aceleași ore de masă, aceleași ore la care să faci exerciții fizice. Seara cu 2 ore înainte de somn răsfață-te, fă activități care te relaxează. Asigură-te că ai un somn odihnitor.**

După ce ai terminat acest exerciţiu, ascultă înregistrarea audio de mai jos.



---



**Practice 3 Title: Ziua 3**

**Practice 3 Audio:** calitatea-de-care-ai-nevoie.mp3

**Practice 3 Description:** 

Bun găsit,

**Pentru ziua aceasta stabilește o calitate de care ai nevoie pentru a depăși anxietatea. Continuă exercițiul de ieri, poate fi aceeași calitate.**

**Spune-ți, de cel puțin cinci ori, de-a lungul zilei: Merit să ... (orice îți dorești tu, de exemplu: să fiu iubit/ă, să am casa mea... etc.).**

Ascultă seara, înainte de culcare, înregistrare audio.



---



**Practice 4 Title: Ziua 4**

**Practice 4 Audio:** calmarea-anxietatii-transformarea-senzatiilor-interioare.mp3

**Practice 4 Description:** 

Bun găsit,

Un mic moment de respiro de la tumultul vieţii cotidiene îţi poate aduce mai mult decât crezi. Nu uita, câteodată cel mai bun lucru pe care îl poţi face este să nu faci nimic.

**Pentru ziua aceasta conectează-te trei minute la propria respirație. Pur și simplu, ia o pauză și fii observatorul propriei respirații. Fă acest lucru din 3 în 3 ore.**

Ascultă seara această înregistrare audio.

  




---



**Practice 5 Title: Ziua 5**

**Practice 5 Audio:** anxietate-gandurile-care-vin-si-pleaca.mp3

**Practice 5 Description:** 

Bun găsit,

Haosul cotidian poate fi acaparant, dezechilibrând uneori şi cele mai puternici firi. Gândeşte-te la acea activitate care este extrem de relaxantă pentru tine şi oferă-ţi astăzi starea de bine pe care o meriţi.

**Pentru ziua aceasta oferă-ți un moment zdravăn de relaxare, la ce oră vrei tu.**

Ascultă această înregistrare audio, care te va ajuta să priveşti situațiile dificile dintr-un alt unghi, astfel încât să găsești soluția potrivită pentru tine.

  




---



**Practice 6 Title: Ziua 6**

**Practice 6 Audio:** conectarea-la-propriul-intelept.mp3

**Practice 6 Description:** 

Bun găsit,

Prin aducerea conștientizării și a recunoașterii a ceea ce simți în organism, poţi reduce semnificativ stările de stres sau anxietate, atacurile de panică, durerile fizice.

**Pentru ziua aceasta începe un jurnal al dezamăgirilor, al eșecurilor și al acțiunilor autodistructive. Atunci când ceva nu merge bine, scrie mai întâi ceea ce sperai sau te așteptai să se întâmple, apoi ce s-a întâmplat cu adevărat.** 

**Ulterior, examinează-ți așteptările care te-au condus greșit - ai investit atât de mult efort, încât nu ai putut să te uiți realist la șansele tale de succes; ai fost afectat de influența socială (toată lumea este); ai uitat de eșecurile din trecut, de care îți amintești doar acum că ești dezamăgit/ă; erai obosit/ă și voiai s-o iei de la capăt - și așa mai departe.**

**Următorul pas important: acum când ești dezamăgit/ă, ce concluzionezi din propria experiență? Emoțiile tale sunt mari în acest moment, așa că șansele unei concluzii defectuoase sunt destul de mari. După ce ai respins toate concluziile defectuoase, folosește-ți sinele conștient pentru a decide ce vei face diferit data viitoare.**

Ascultă această înregistrare audio, care te va ajuta să te antrenezi mental şi emoţional pentru a deveni propriul arhitect al modului în care se va desfăşura viaţa ta.



---



**Practice 7 Title: Ziua 7**

**Practice 7 Audio:** bagaje.mp3

**Practice 7 Description:** 

Bun găsit,

A învăţa recunoştinţa e cel mai bun lucru pentru calitatea vieţii tale, în primul rând, pentru că nu mai trăieşti în ideea de a umple un gol în existenţa ta, ci din conştiinţa abundenţei care va atrage şi mai multe lucruri bune. 

**Pentru ziua aceasta spune 10 aspecte din viața ta pentru care ești recunoscător/ recunoscătoare.**

Apoi, te invit să practici exerciţiul “Mersul conștient”.

Una dintre cele mai liniștitoare activități din punct de vedere mental și fizic, este să fim conștienți de o activitate pe care o facem în mod reflex. De aceea, azi îţi propun să realizezi mișcarea prin casă sau pe stradă fiind conștientă de ea. În timp ce mergi, în ritmul tău obișnuit, simte cum se mișcă picioarele, simte contactul piciorului cu suprafața pe care calcă, flexiunea genunchiului, mișcările coapselor, șoldurilor. Simte pe rând ce se întâmplă pe partea stângă, apoi pe partea dreaptă. Simte dacă ai senzații de greutate în picioare, sau de lejeritate, simte căldura corpului în timp ce mergi, auzi mișcările pe care le faci. Acest mod de a deveni conștient de corpul tău, te deconectează de la gândurile obositoare, te ajută să descoperi minunăția corpului care funcționează atât de sincronizat. Această activitate relaxează mintea și te ajută să fii în contact cu propriul corp.

Ascultă această înregistrare audio, care te va ajuta să te descarci de bagajele emoţionale pe care le porţi cu tine în fiecare zi.



---



**Practice 8 Title: Ziua 8**

**Practice 8 Audio:** furtuna.mp3

**Practice 8 Description:** 

Bun găsit,

Această zi este dedicată identificării acelor obstacole din viața ta, care te împiedică să mergi înainte şi să lucrezi pentru visul tău. 

**Pentru ziua aceasta îți propun următorul exercițiu, pe care să îl practici înainte de culcare.**

**Pasul 1.** În timp ce stai comod şi citeşti acest text, inspiră adânc, inhalând aerul până în abdomen. Simte cum se extinde pieptul, cum se măreşte cutia toracică, iar abdomenul este împins în jos. Concentrează-te asupra acestor senzaţii interioare.

**Pasul 2.** Respiră de încă 2 ori în modul explicat la punctul 1. Când inspiri, măreşte-te şi extinde-te; când expiri, eliberează-te de tensiune şi relaxează-te.

**Pasul 3.** Ce constaţi? Confort sau disconfort? Uşurinţă sau dificultate? Împotrivire? Plictiseală? Relaxare? Nu trebuie să schimbi nimic; este suficient să observi ceea ce se petrece chiar în momentul în care citeşti aceste cuvinte.

**Pasul 4.** La următorul expir, ţine-ţi respiraţia o fracţiune de secundă. Îţi simţi bătaia inimii? Unde anume? În câte locuri? În ce loc zvâcneşte? În ce loc abia murmură? Cum sunt bătaia inimii, pulsul, ritmul, senzaţia pe care o simţi? O poţi auzi? Continuă să respiri. Ce senzaţii şi emoţii iau naştere când îţi observi bătaia inimii?

**Pasul 5.** Concentrează-te asupra locului în care te-ai aşezat. Cum percep muşchii tăi locul pe care stai? Unde se simte presiune în fese şi picioare? Cum îţi simţi coloana vertebrală? Nu este nevoie să schimbi nimic: doar fii atent/ă.

**Pasul 6.** Ce senzaţii simte pielea ta? Simte vreo adiere? O simţi rece, caldă, umedă?

**Pasul 7.** Ce auzi în acest moment? Ce gânduri îţi trec prin minte? Simţi vreo constrângere? 

**Pasul 8.** Poţi merge chiar mai profund?

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi starea de relaxare.



---



**Practice 9 Title: Ziua 9**

**Practice 9 Audio:** cum-trec-peste-insomnie.mp3

**Practice 9 Description:** 

Bun găsit,

Experienţele traumatice din viața noastră pot lăsa răni adânci, făcându-ne să ne simțim neputincioși, copleșiți, speriați, nesiguri în raport cu viitorul, fără speranță, aruncați într-o lume plină de pericole.

**Pentru ziua aceasta vei învăța cum să depăşeşti un trecut traumatic, urmând pașii de mai jos:**

**Pasul 1.** Treci într-o stare de concentrare, de conectare la propriul corp, conform cu una din meditațiile din zilele anterioare.

**Pasul 2.** Gândeşte-te, apoi, la comportamentul autodistructiv care te deranjează și gândeşte-te la experiențele traumatice cu care te-ai confruntat de-a lungul vieții. Alege un moment traumatic.

**Pasul 3.** Cum te-a afectat emoțional? Reacțiile normale la traume sunt teroarea, neputința, furia, vinovăția, regretul, vina de sine, rușinea - sentimente atât de puternice încât te-ai simțit scăpat de sub control.

**Pasul 4.** Care au fost efectele evidente ale traumei asupra ta? Ce fel de persoană erai înainte? Dar după? Sigur pe tine/ anxios, fericit/ nefericit, ușor/ dificil, sănătos/ nesănătos, optimist/ pesimist, cald/ rece? Ce s-a schimbat ca urmare a traumei?

**Pasul 5.** Poți face o conexiune între comportamentul tău autodistructiv și traumă (de exemplu, m-am apucat de fumat când nu am luat un examen)? Poate fi foarte evident sau foarte subtil. Dacă nu este evident, acordă-i o atenţie sporită, deoarece probabil există o conexiune. Este posibil să controlezi excesiv, să îţi fie teamă de intimitate și risc, de a pierde controlul emoțional, evitând lucrurile pe care le asociezi cu evenimentele traumatice. Rănirea altora îţi aduce alinare temporară? Provocarea altcuiva îți oferă o distragere?

**Pasul 6.** Mai simți sentimente sau episoade intense când ceva declanșează amintiri ale evenimentului traumatic? Dacă da, lucrează la identificarea declanșatorilor tăi, astfel încât să nu mai fii surprins/ă. Le poţi nota, pentru a evita efectele memoriei selective. Sentimentele declanșate sunt doar emoții și nu trebuie să te scoată de sub control. Lucrează la obținerea controlului; inspiră adânc, numără până la zece și privește situația și sentimentul cu atenție și concentrare. Încearcă să stai în afara emoțiilor tale și să te privești cu curiozitate, plin/ă de compasiune: mă întreb ce m-a făcut să mă simt așa. Cu cât faci mai mult acest lucru, cu atât devine mai ușor. S-ar putea să încerci să te expui treptat la situația declanșatoare; senzația că deţii controlul va ajuta la stăpânirea pe care o are trauma asupra ta.

**Pasul 7.** Încearcă abordarea de editare a poveștii, indiferent cât timp a fost experiența ta traumatică. În patru seri consecutive, scrie-ți gândurile și sentimentele cele mai profunde despre acel eveniment. Pe măsură ce repeți scrierile, fii atent/ă la revenirea unor noi amintiri, schimbarea perspectivelor asupra evenimentului, lucruri la care, poate, nu te-ai gândit niciodată. Probabil, că ai reprimat o mulțime de informații și readucerea la sinele conștient te va ajuta să le stăpâneşti. Pe măsură ce scrii, reflectă asupra modului în care evenimentul ţi-a afectat viața. Lucrează la acceptarea radicală; orice ar fi fost ordonat să ţi se întâmple în acel moment și loc. Nu poți face nimic în acest sens, ci să trăiești cea mai bună viață în ciuda acesteia.

**Pasul 8.** Asigură-te că starea de sănătate a creierului tău este bună. Dacă flashback-urile sau comportamentul autodistructiv par într-adevăr scăpate de control sau dacă „pierzi timpul” și nu îţi poți aminti lucrurile, caută ajutor de specialitate, mergând la un psihiatru sau neurolog cu experiență în traume.

**Pasul 9.** Asigură-te că și corpul tău este în regulă. Fă verificări complete periodice. Traumele și stresul fac ravagii cu corpul tău.

Ascultă această înregistrare audio înainte de culcare, care te va ajuta să te deconectezi de la probleme, pentru a oferi relaxare întregului corp.



---



**Practice 10 Title: Ziua 10**

**Practice 10 Audio:** incredere.mp3

**Practice 10 Description:** 

Bun găsit,

**De-a lungul zilei, dacă îţi apare vreun gând negativ, transformă-l în ceva pozitiv (de exemplu, nu îmi place task-ul X, devine ce pot face ca să îmi placă? SAU am o zi proastă, ce pot face ca să devină o zi bună?).**

Ascultă această înregistrare audio, care te va ajuta să ai încredere în tine și în acțiunile tale pentru a ajunge acolo unde îți dorești.

  




---



**Practice 11 Title: Ziua 11**

**Practice 11 Audio:** coplesit-de-griji.mp3

**Practice 11 Description:** 

Bun găsit,

Dacă ai realiza cât de puternice sunt gândurile pe care le ai, nu ai mai gândi negativ niciodată. Gândirea pozitivă va face totul mai bine decât gândirea negativă. 

**Pentru ziua aceasta scrie pe un bilețel fiecare gând negativ care vine, apoi rupe-l și aruncă-l.**

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi starea de relaxare.

  




---



**Practice 12 Title: Ziua 12**

**Practice 12 Audio:** conectarea-la-propriile-emotii.mp3

**Practice 12 Description:** 

Bun găsit,

Fiecare zi primită este un nou dar. Învaţă să te bucuri şi să redescoperi cele mai frumoase cadouri din viaţa ta, pe care uneori le uităm şi nu suntem conştienţi pe deplin de ele.

**Pentru ziua aceasta spune-i cuiva cinci lucruri pe care le apreciezi la tine.**

Ascultă această înregistrare audio, care te va ajuta să identifici problemele la nivel fizic, cât şi cauzele care le-a produs de la nivel emoţional.

  




---



  


**Practice 13 Title: Ziua 13**

**Practice 13 Audio:** incepe-ziua-cu-bucurie.mp3

**Practice 13 Description:** 

Bun găsit,

Umorul sporeşte creativitatea şi este unul dintre instrumentele-cheie folosite pentru combaterea stresului, a anxietății, a depresiei. Nu încetăm să mai râdem pentru că îmbătrânim. Îmbătrânim pentru că am încetat să mai râdem.

**Pentru ziua aceasta uită-te în oglindă și strâmbă-te cât mai caraghios, până începi să râzi.**

Ascultă această înregistrare audio la început de zi.

  




---



  


**Practice 14 Title: Ziua 14**

**Practice 14 Audio:** incepe-ziua-cu-bucurie.mp3

**Practice 14 Description:** 

Bun găsit,

Într-un final, priveşte înapoi şi revezi cele mai bune obiceiuri deprinse care vor fi temelia ta, atunci când simţi că stresul, grijile sau anxietatea te acaparează. Continuă să le exersezi zilnic, pentru că orice mic câştig a fost la un moment dat, un obiectiv greu de atins. 

**La finalul programului, te rog să te uiți în agenda ta și să remarci dacă ai introdus în viața ta zilnică:** 

 **- pauze de relaxare, fără să faci nimic.**

 **- un moment de cel puțin 30 minute în care să râzi.**

 **- dacă ți-ai ascultat corpul și ai simțit tensiunea.**

 **- dacă ți-ai propus să faci ceva bun pentru corpul tău.**

 **- dacă ți-ai propus să te relaxezi înainte de culcare.** 

Ascultă această înregistrare audio la început de zi.

  
  
  
  
