**Flow Title:** **Improve Sleep / Somn odihnitor**

**Flow Category:** Performance Boost

**Flow Intro:** **Creează un ritual stabil care susține somnul natural al corpului tău.**

**Flow Image:** improve-sleep.png

**Flow Description:**

Acest program este conceput pentru a sprijini refacerea ciclurilor naturale de somn și pentru a reduce tensiunea acumulată în corp și minte pe parcursul zilei. Presiunea constantă de a face mai mult, de a fi productiv și de a rămâne conectat afectează capacitatea organismului de a intra în stări profunde de odihnă. Prin practici ghidate de relaxare, respirație și reglare mentală, înveți să îți calmezi sistemul nervos, să reduci hiperactivitatea mentală și să creezi condițiile interne necesare pentru un somn odihnitor. Programul este structurat pe 14 zile și include mai multe înregistrări audio, fiecare susținând integrarea somnului ca proces natural de regenerare, nu ca luptă sau efort. Practicat constant, acest program ajută la reducerea insomniei, a stresului și a oboselii cronice, sprijinind un stil de viață mai echilibrat, cu mai multă claritate, energie și stabilitate emoțională.

**Practice 1 Title: Ziua 1**

**Practice 1 Audio:** body-scan.mp3

**Practice 1 Description:** 

Bun găsit,

Astăzi este prima zi a călătoriei tale, un prim pas spre drumul către succesul personal, în care vei obţine liniştea interioară de care ai nevoie, dar şi metode la îndemână prin care să elimini tensiunile, stările de oboseală şi să îţi recapeţi pofta de viaţă.

Exercițiu: Pentru ziua aceasta, te rog să menționezi într-un caiet de lucru care este obiectivul tău legat de somn. De exemplu, ai putea să îți stabilești o oră mai devreme de somn sau să dormi mai mult. Odată ce ai stabilit propriul obiectiv, te rog să te gândești la o perioadă în care ți-a ieșit acest obiectiv și să treci pe hârtie ce anume ai făcut atunci ca să îți iasă. Ai putea să te folosești de următoarele întrebări: 

Când a fost ultima data când mi-am atins obiectivul de somn menţionat? 

Ce am făcut ca să îl ating?

Ce anume pot pune în practică din seara aceasta?

Ce pot face în plus ca să ating obiectivul legat de somn?

Sugestie: Atunci când consumi cofeină, este ca şi când îţi pui degetele în urechi să nu mai auzi niciun zgomot. Corpul nu se mai aude atât de bine, cofeina îi maschează oboseala. În situația în care consumi mai mult de 2 cafele zilnic și mai bei un café latte, chiar și după ora 14.00, ai putea încerca timp de 10 zile să te rezumi la o singură cafea până în ora 14.00. Analizează cum te simți dacă urmezi comportament. După 10 zile decide ce vei face cu acel obicei vechi.

Seara, înainte de culcare, ascultă această înregistrare audio, care te va ajuta să te conectezi la propriul corp şi să observi tensiunile înmagazinate la nivelul corpului, relaxând zonele tensionate.

---

**Practice 2 Title: Ziua 2**

**Practice 2 Audio:** body-scan.mp3

**Practice 2 Description:** 

Bun găsit,

Pentru a progresa în orice aspect al vieţii tale este nevoie, uneori, să te opreşti şi să analizezi atent modul în care îţi desfăşori întreaga zi. Devenind conştient de obiceiurile zilnice, poţi alege să reacţionezi şi să schimbi ceea ce nu este bun pentru tine.

Exercițiu: Te invit ca, de azi înainte, să îți stabilești aceeași oră de culcare și de trezire, de care să te ții în majoritatea timpului. Atenție! Dacă ora de culcare este mai devreme decât cea cu care erai obișnuit/ă, atunci trecerea trebuie făcută gradual, cu câte 15 minute până ajungi la ora dorită. Altfel, există probabilitatea destul de mare ca şi corpul tău să nu fie pregătit să facă trecerea bruscă, acesta având nevoie de timp de readaptare.

Te rog să îți stabilești un ritual înainte de culcare care simți că te poate ajuta (ex. o baie caldă în cadă, o muzică care te destinde, o conversație faină, citit etc.).

Sugestie: Ai afecţiuni medicale care determină dureri cronice precum artrita, neuropatiile sau traumatismele sau care afectează respiraţia precum astmul bronşic, bolile pulmonare obstructive cronice sau insuficienţa cardiacă congestivă (afectarea capacităţii inimii de a pompa sângele în organism)? Dacă da, atunci este o probabilitate mare ca acestea să îți influențeze calitatea somnului și atunci trebuie să stai de vorbă cu medicul tău să vezi ce soluții există.

Seara, înainte de culcare, ascultă această înregistrare audio, care te va ajuta să te conectezi la propriul corp şi să observi tensiunile înmagazinate la nivelul corpului, relaxând zonele încordate.

---

**Practice 3 Title: Ziua 3**

**Practice 3 Audio:** cum-trec-peste-insomnie.mp3

**Practice 3 Description:** 

Bun găsit,

Dormi mai puțin de 7 ore pe noapte? Iată câteva statistici interesante legate de somn şi calitatea acestuia:

- Dacă şofezi dupa ce ai dormit mai puţin de 4 ore, probabilitatea de a fi implicat într-un accident de maşină creşte cu 11.5 ori.
- Oamenii au nevoie de mai mult de 7 ore de somn pentru a-şi mentine nivelul performanţelor cognitive.
- Mai mulţi cercetători au demonstrat cum somnul vindecă sau ameliorează boli psihice precum depresia, tulburarea bipolară, anxietatea.
- Lipsa somnului atacă sistemul creator de amintiri din creier, împiedicând formarea amintirilor cu amprente durabile.
- Lipsa somnului afectează una dintre cele mai importante funcţii în viaţa de zi cu zi, concentrarea atenţiei, ceea ce poate duce la accidente grave. În cadrul unui experiment, oamenii care au fost lăsaţi să doarmă 6 ore/ noapte, timp de 10 zile, au ajuns să aibă performanţe la fel de slabe ca cei care nu dormiseră 24 ore. Problema şi mai mare este că cei din acest grup subestimau cât de mult le era afectată performanţă. Este ca atunci când o persoană beată spune că se simte în stare să conducă maşina.
- Lipsa somnului influențează agresivitatea, fenomenul de bullying şi probleme comportamentale în rândul copiilor.
- O durată a somnului din ce în ce mai mică s-a asociat cu o creştere de 45% a riscului de îmbolnăvire/ deces din cauza unei boli de inimă coronariene.
- Lipsa somnului duce la creşterea unui hormon care ne semnalizează satisfacerea nevoii de hrană, devenind astfel o cale spre îngrăşare.
- Lipsa somnului scade sistemul imunitar.
- Adenozina este un neurotransmiţător care trimite semnalul nevoii de a dormi. Acest semnal creşte în intensitate de-a lungul zilei până seara când te obligă să adormi. Pe timpul somnului, creierului îi ia aproximativ 8 ore ca să îi scadă complet concentrarea. De aici, şi cerinţa de a dormi 8 ore/ noapte.

Exercițiu: Când nu poți adormi, stai întins/ă pe pat, cu fața în sus, cu picioarele și brațele ușor îndepărtate, şi începe să numeri în gând de la 100 la 1. Privirea o ții cam la 20 grade în sus față de poziția în care privești de obicei. Ochii îi menții închiși. Dacă apar gânduri în timpul acesta, le spui că le vei relua a doua zi, dacă este cazul, și revii la număratul rar.

Sugestie: Îți place să ai lumină în spaţiul în care dormi, folosești dispozitive luminoase înainte de culcare (tabletă, telefon, etc.)? Dacă da, încearcă timp de 5 zile să nu o mai faci cu cel puțin o oră înainte de somn, iar apoi verifici calitatea somnului. Triburile desprinse de electricitate, dorm noaptea aproximativ 8 ore şi la prânz în jur de 60 de minute. Adorm la aproximativ 2 ore după apus şi se trezesc în acelaşi timp cu răsăritul.

Seara, înainte de culcare, ascultă această înregistrare audio, care te va ajuta să te deconectezi de la grijile zilnice şi să intri într-o plăcută, de relaxare.

---

**Practice 4 Title: Ziua 4**

**Practice 4 Audio:** relaxare-prin-respiratie.mp3

**Practice 4 Description:** 

Bun găsit,

Un mic moment de respiro de la tumultul vieţii cotidiene îţi poate aduce mai mult decât crezi. Nu uita, câteodată cel mai bun lucru pe care îl poţi face este să nu faci nimic.

Exercițiu: Pentru ziua aceasta, te invit să răspunzi la următoarea întrebare: “Ce mă ajută ca să mă deconectez de la problemele de la serviciu sau, pur și simplu, pentru a mă relaxa?” și să te asiguri că, de acum înainte, pui în practică ceea ce ai răspuns aici. 

Ascultă această înregistrare audio, în maxim 2 ore de la întoarcerea de la serviciu, care te va ajuta să îţi relaxezi corpul, mintea şi să obţii o stare de linişte interioară.

---

**Practice 5 Title: Ziua 5**

**Practice 5 Audio:** relaxare-prin-respiratie.mp3

**Practice 5 Description:** 

Bun găsit,

Efectele muzicii asupra oamenilor nu se rezumă doar la plăcerea de a savura frumusețea acestei arte. Cercetătorii au descoperit faptul că muzica are numeroase beneficii pentru sănătate, poate schimba radical starea de spirit şi poate crește randamentul concentrării, eliberând totodată organismul de efectele nocive ale stresului.

Exercițiu: Pentru ziua aceasta, te rog sa găsești o melodie instrumentală care îți place ție foarte tare, să te întinzi și să o asculți la căști. În timp ce faci asta, remarcă ce stări îți induce, cum se simt diferite părți din corpul tău, ascultând această melodie.

Ascultă această înregistrare audio, care te va ajuta să îţi relaxezi corpul şi mintea şi să obţii o stare de linişte interioară.  

---

**Practice 6 Title: Ziua 6**

**Practice 6 Audio:** copilul-interior.mp3

**Practice 6 Description:** 

Bun găsit,

Pentru a te relaxa și detașa de problemele cotidiene înainte de a adormi, încearcă câteva exerciții de yoga și vei vedea cum amintirea unei zi grele va fi ștearsă.

Astăzi, înainte de culcare, te rog sa practici următoarea poziție: Poziția copilului.

Această poziție ajută la menținerea sănătății mentale.

1. Așează-te cu palmele și genunchii pe podea.
2. Genunchii depărtați la nivelul șoldurilor, picioarele apropiate.
3. Lasă-te pe spate și așează-te cu fundul pe călcâie.
4. Întinde brațele și trunchiul înainte.
5. Așează-ți fruntea pe podea.
6. Întinde-ți brațele înainte.
7. Apasă cu palmele pe podea și cu fundul pe călcâie.

Menține poziția între 1 și 5 minute.

Sugestie: Mănânci înainte să te culci, chiar și cu una sau două ore înainte? Dacă da, încearcă timp de 5 zile să nu mai iei cina după ora 20.00 și vezi apoi dacă ți-a impactat calitatea somnului.

Ascultă această înregistrare audio, care te va ajuta să te relaxezi, să îţi găseşti pacea şi liniştea interioară şi să te conectezi la copilul interior.

---

**Practice 7 Title: Ziua 7**

**Practice 7 Audio:** deconectare-relaxare-vindecare-gradina-cunoasterii.mp3

**Practice 7 Description:** 

Bun găsit,

Pentru a te relaxa și detașa de problemele cotidiene înainte de a adormi, încearcă câteva exerciții de yoga și vei vedea cum amintirea unei zile grele va fi ștearsă.

Astăzi, înainte de culcare, te rog să practici următoarea poziție: Poziția câinelui orientat în sus.

Această poziție îți ridică moralul, ajută la calmarea nervilor și reduce agitația.

1. Întinde-te cu fața în jos.
2. Îndoaie coatele și așează palmele pe lângă tine (chiar sub piept).
3. Așează pieptul înainte și formează o coroană cu partea superioară a corpului pe podea.
4. Împinge palmele ferm pe podea. Ridică pieptul către cer, aducând coapsele înainte.
5. Ridică coapsele de pe podea. Păstrează coapsele ferme.
6. Trage de umeri înapoi și pieptul să fie înainte.
7. Dă drumul capului pe spate și privește în sus.

Menține poziția timp de 5 până la 15 secunde, apoi repetă.

Sugestie: Faci mișcare intensă seara, cu 2 ore înainte de culcare (exerciții cardio, intense, care te trezesc la viață)? Dacă da, ai putea încerca câteva zile să muţi ora antrenamentului mai devreme, ca mai apoi, să remarci calitatea somnului tău.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi starea de relaxare.

---

**Practice 8 Title: Ziua 8**

**Practice 8 Audio:** deconectare-relaxare-vindecare-gradina-cunoasterii.mp3

**Practice 8 Description:** 

Bun găsit,

Astăzi îți propun următorul exercițiu, pe care să îl practici pe parcursul întregii zile:

Mersul conștient

Una dintre cele mai liniștitoare activități din punct de vedere mental și fizic, este să fim conștienți de o activitate pe care o facem în mod reflex. De aceea, azi îţi propun să realizezi mișcarea prin casă sau pe stradă fiind conștientă de ea. În timp ce mergi, în ritmul tău obișnuit, simte cum se mișcă picioarele, simte contactul piciorului cu suprafața pe care calcă, flexiunea genunchiului, mișcările coapselor, șoldurilor. Simte pe rând ce se întâmplă pe partea stângă, apoi pe partea dreaptă. Simte dacă ai senzații de greutate în picioare, sau de lejeritate, simte căldura corpului în timp ce mergi, auzi mișcările pe care le faci. Acest mod de a deveni conștient de corpul tău, te deconectează de la gândurile obositoare, te ajută să descoperi minunăția corpului care funcționează atât de sincronizat. Această activitate relaxează mintea și te pune să fii mai în contact cu propriul corp.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi starea de relaxare.

---

**Practice 9 Title: Ziua 9**

**Practice 9 Audio:** deconectare-relaxare-vindecare-gradina-cunoasterii.mp3

**Practice 9 Description:** 

Bun găsit,

Pentru a te relaxa și detașa de problemele cotidiene înainte de a adormi, încearcă câteva exerciții de yoga și vei vedea cum amintirea unei zi grele va fi ștearsă.

Astăzi, înainte de culcare, te rog să practici următoarea poziție: Poziția cu mâna sus.

Această poziție este benefică pentru eliberarea tensiunii spatelui, dar îți va oferi și un sentiment de lejeritate în viață.

1. Stai cu picioarele depărtate la nivelul șoldurilor.
2. Ridică rotulele prin strângerea coapselor.
3. Rulează umerii înapoi.
4. Întinde brațele înainte și ridică-le.
5. Îndreaptă coatele, încheieturile mâinilor și degetelor.
6. Relaxează gâtul și umerii.
7. Ține capul drept și privește înainte.

Menține poziția timp de 30 de secunde până la 1 minut, apoi repetă de 3 ori.

Sugestie: Fumezi? Dacă da, încearcă timp de 5 zile să nu mai fumezi după ora 17.00 și vezi apoi dacă ți-a impactat calitatea somnului.

Ascultă această înregistrare audio, care te va ajuta să te deconectezi de probleme, pentru a oferi relaxare întregului corp.

---

**Practice 10 Title: Ziua 10**

**Practice 10 Audio:** marea.mp3

**Practice 10 Description:** 

Bun găsit,

Pentru a te relaxa și detașa de problemele cotidiene înainte de a adormi, încearcă câteva exerciții de yoga și vei vedea cum amintirea unei zile grele va fi ștearsă.

Astăzi, înainte de culcare, te rog să practici următoarea poziție: Poziția câinelui cu capul în jos.

Această poziție calmează creierul și te va ajuta la reducerea stresului de zi cu zi.

1. Așează palmele pe podea, în fața ta.
2. Vei face câte un pas înapoi.
3. Picioarele trebuie să fie în rând cu mâinile.
4. Depărtează degetele și pune palmele jos pe podea.
5. Întinde brațele în față, păstrează coatele drepte.
6. Ridică fundul și mișcă coapsele înainte și înapoi.
7. Lasă-ți călcâiele pe podea și ține picioarele drepte.
8. Relaxează-ți capul și lasă-l ușor pe spate.

Menține poziția timp de 30 de secunde până la 1 minut.

Ascultă această înregistrare audio, care te va ajuta să ai o stare profundă de relaxare.

---

**Practice 11 Title: Ziua 11**

**Practice 11 Audio:** bagaje.mp3

**Practice 11 Description:** 

Bun găsit,

Astăzi, îți propun următorul exercițiu:

1. În timp ce stai comod şi citeşti acest text, inspiră adânc, inhalând aerul până în abdomen. Simte cum se extinde pieptul, cum se măreşte cutia toracică, iar abdomenul este împins în jos. Concentrează-te asupra acestor senzaţii interioare.
2. Respiră de încă 2 ori în modul explicat la punctul 1. Când inspiri, măreşte-te şi extinde-te; când expiri, eliberează-te de tensiune şi relaxează-te.
3. Ce constaţi? Confort sau disconfort? Uşurinţă sau dificultate? Împotrivire? Plictiseală? Relaxare? Nu trebuie să schimbi nimic; este suficient să observi ceea ce se petrece chiar în momentul în care citeşti aceste cuvinte.
4. La următorul expir, ţineţi respiraţia o fracţiune de secundă. Îţi simţi bătaia inimii? Unde anume? În câte locuri? În ce loc zvâcneşte? În ce loc abia murmură? Cum este bătaia inimii, pulsul, ritmul, senzaţia pe care o simţi? O poţi auzi? Continuă să respiri. Ce senzaţii şi emoţii iau naştere când îţi observi bătaia inimii?
5. Concentrează-te asupra locului în care te-ai aşezat. Cum percep muşchii tăi locul pe care stai? Unde se simte presiune în fese şi picioare? Cum îţi simţi coloana vertebrală? Nu este nevoie să schimbi nimic: doar fii atent/ă.
6. Ce senzaţii simte pielea ta? Simte vreo adiere? O simţi rece, caldă, umedă?
7. Ce auzi în acest moment? Ce gânduri îţi trec prin minte? Simţi vreo constrângere?
8. Poţi merge chiar mai profund?

Ascultă această înregistrare audio, care te va ajuta să te descarci de bagajele emoţionale pe care le porţi cu tine în fiecare zi.

---

**Practice 12 Title: Ziua 12**

**Practice 12 Audio:** furtuna.mp3

**Practice 12 Description:** 

Bun găsit,

A te strecura într-un așternut răcoros ajută la declanșarea unei scăderi a temperaturii corpului tău. Acest lucru dă semnale corpului pentru a produce melatonina care induce somnul. De aceea este o idee bună să faci o baie caldă sau un duș fierbinte înainte de ora de somn. Ambele îți cresc temporar temperatura corpului care coboară gradual odată ce intri în contact cu aerul rece și provocându-ți senzația de somnolență.

Sugestie: Ai mai mult de 20 grade în dormitor? Dacă da, ai putea încerca timp de 3 zile să menții o temperatură constantă, undeva între 18 – 21 și vezi cum te simți apoi.

Ascultă această înregistrare audio, care te va ajuta să te conectezi cu emoţiile tale, astfel încât să depăşeşti mai uşor situaţiile stresante din viaţa ta.

---

**Practice 13 Title: Ziua 13**

**Practice 13 Audio:** coplesit-de-griji.mp3

**Practice 13 Description:** 

Bun găsit,

După câteva ore de la consumarea unei băuturi alcoolice, nivelul alcoolului din sângele tău începe să scadă, ceea ce va trimite semnale către corpul tău că trebuie să se trezească. Unei persoane normale, îi ia aproximativ două ore pentru a metaboliza un pahar de alcool, așa că dacă bei două pahare de vin înainte de cină, termină ultima înghițitură cu cel puțin două ore înainte de culcare.

- Un pahar mare (250 ml) de vin este complet eliminat din sistem în aproximativ trei ore;
- O halbă de bere (500 ml) este complet eliminată din sistem în aproximativ două ore;
- Un shot de tequila (30 ml) este complet eliminat din sistem în aproximativ o oră;
- Un pahar de 100 ml băutură spirtoasă (votcă, rom etc.) este complet eliminat din sistem în aproximativ patru ore.

Aceste valori sunt estimative și pot varia în funcție de mai mulți factori, inclusiv de cantitatea de alcool ingerată. Sunt și cazuri în care alcoolul rămâne în organism până la 24 de ore, mai ales atunci când este consumată o cantitate mare de băuturi tari. 

Sugestie: Bei alcool cu 4 ore înainte de culcare? Dacă da, atunci te invit ca timp de 5 zile să consumi alcool mai devreme și să remarci calitatea somnului tău. Deși, alcoolul ne ajută să ne destindem, din păcate, acesta ne afectează pe timp de noapte o funcție importantă a somnului și, de aceea, este posibil să ne trezim obosiți, indiferent dacă am dormit suficiente ore.

Ascultă această înregistrare audio, care te va ajuta să priveşti situațiile dificile dintr-un alt unghi, astfel încât să găsești soluția potrivită pentru tine.

---

**Practice 14 Title: Ziua 14**

**Practice 14 Audio:** deconectare-relaxare-vindecare-gradina-cunoasterii.mp3

**Practice 14 Description:**

Bun găsit,

La finalul programului, te rog să te uiți la agenda ta zilnică și să remarci dacă ai introdus în viața ta zilnică: 

- pauze de relaxare, fără să faci nimic.
- un moment de cel puțin 30 minute în care să râzi.
- dacă ți-ai ascultat corpul și ai simțit tensiunea.
- dacă ți-ai propus să te relaxezi înainte de culcare. 
- dacă ai revizuit o parte din comportamentele care nu ajută la un somn odihnitor (de ex. Alcool înainte de culcare, exerciții fizice intense etc.)
- dacă respecți ora de culcare în fiecare seară.

Te rog să faci o listă cu aspectele pe care le-ai îmbunătățit în viața ta în ultimele 2 săptămâni. Stabilește un ritual înainte de culcare care te ajută pe tine, poți alege o parte din exercițiile care ți-au mers ție cel mai tare la suflet.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi starea de relaxare.

---

