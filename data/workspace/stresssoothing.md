**Flow Title:** Stress Soothing / Diminuează stresul

**Flow Category:** Heart Balance

**Flow Intro:** Construiește, pas cu pas, un obicei de calm și reglare emoțională.

**Flow Image:** stress-soothing.png

**Flow Description:**  
Acest program de 30 de zile este conceput pentru a te ajuta să îți calmezi sistemul nervos și să creezi un obicei zilnic de reglare a stresului, chiar și în perioadele aglomerate sau imprevizibile. Prin exerciții ghidate de respirație, conștientizare corporală și antrenament al atenției, înveți să reduci reactivitatea, să îți încetinești ritmul interior și să revii la o stare de echilibru funcțional. Fiecare înregistrare susține integrarea calmului ca răspuns automat, nu ca soluție de moment. Practicat constant, acest program crește reziliența emoțională, claritatea mentală și capacitatea de a face față presiunilor zilnice cu mai multă stabilitate și prezență.

**30 de zile nu schimbă viața peste noapte. Dar schimbă direcția.**

Stresul nu dispare pentru că îl ignorăm, ci pentru că învățăm să-l traversăm altfel. Zi după zi. Practica zilnică e ca o piatră pusă la temelia unei Rome interioare mai stabile. Nu e despre perfecțiune, ci despre consecvență. Dacă vrei ca ceva să se schimbe cu adevărat, începe cu ritualuri zilnice noi. Restul va urma.

## **Practice 1 Title: Ziua 1**

**Practice 1 Audio:** trecerea-peste-obstacole.mp3  
 **Practice 1 Description:**  
  


Bun găsit,

Astăzi este prima zi a acestui program și începutul unui proces de observare conștientă a stresului, nu de luptă cu el. Scopul zilei de astăzi nu este să schimbi nimic, ci să înțelegi **cum apare stresul în viața ta** și cum se manifestă în corp, minte și emoții.

Pe parcursul zilei, atunci când apare o situație care te deranjează sau te tensionează, notează în scris următoarele:  
 – situația concretă care a declanșat stresul  
 – ce gânduri au apărut automat  
 – ce emoții sau stări ai simțit  
 – **ce parte a corpului s-a încordat** (ex: gât, piept, stomac, maxilar)

Nu analiza, nu corecta, nu judeca. Observă.

 La finalul zilei, răspunde în scris la aceste întrebări:  
 – Ce anume mi-am dorit să obțin din acel context stresant?  
 – Ce oportunitate de învățare ar putea exista aici, chiar dacă nu o văd clar acum?

Seara, ascultă înregistrarea audio. Lasă corpul să proceseze ceea ce mintea a început să observe.



---



## **Practice 2 Title: Ziua 2**

**Practice 2 Audio:** trecerea-peste-obstacole.mp3  
 **Practice 2 Description:**

  
Bun găsit,  
  


Astăzi continui lucrul cu situațiile stresante observate ieri, dar adăugăm **dimensiunea alegerii conștiente**. Stresul apare adesea atunci când reacționăm automat, fără pauză.

Alege o situație notată ieri și completează următoarele, în scris:  
 – Ce a declanșat reacția mea?  
 – Ce parte din mine a preluat controlul (frică, furie, nevoia de a demonstra, evitare, teama de abandon etc.)?  
 – Ce aș fi putut face diferit pentru a nu mă lăsa influențat de reacția automată?

Apoi răspunde la aceste întrebări-cheie:  
 – Ce soluții reale am în situații similare?  
 – Cum vreau să arate viitorul în acest context, știind că trecutul nu îl mai pot schimba?  
 – Ce m-ar sfătui partea mea interioară înțeleaptă, dacă aș asculta-o?

Seara, ascultă din nou înregistrarea audio, permițând corpului să integreze ideea de **pauză între stimul și reacție**.



---



## **Practice 3 Title: Ziua 3**

**Practice 3 Audio:** calitatea-de-care-ai-nevoie.mp3  
 **Practice 3 Description:**  
  


Bun găsit,  
  


Astăzi mutăm focusul de la problemă la **resursă**. Stresul nu apare doar din situații, ci și din neutulizarea unei calități interioare necesare în acel context.

Gândește-te la situațiile în care stresul apare frecvent și răspunde în scris:  
 – Ce calitate mi-ar fi fost de folos aici? (ex: calm, fermitate, claritate, răbdare, curaj)  
 – Cum m-aș fi simțit dacă aș fi avut această calitate în acel moment?  
 – Ce impact ar avea această calitate asupra relațiilor mele, muncii mele și stării mele de bine?

Alege **o singură calitate** pe care vrei să o dezvolți în mod conștient în următoarele zile.  
Pe parcursul zilei, spune-ți mental: „Îmi permit să cultiv această calitate în ritmul meu.”

Seara, ascultă înregistrarea audio, lăsând mintea și corpul să înceapă procesul de integrare.

## **Practice 4 Title: Ziua 4**

**Practice 4 Audio:** calitatea-de-care-ai-nevoie.mp3  
 **Practice 4 Description:**  
  


Bun găsit,  
  


Astăzi continui lucrul cu **calitatea aleasă** ieri, dar mutăm atenția din plan mental în **plan comportamental**. Stresul se reduce atunci când începi să acționezi diferit, chiar și în pași mici.

Pe parcursul zilei, observă următoarele:  
 – În ce momente apare tentația să reacționezi automat?  
 – Ce faci de obicei în acele situații?

De fiecare dată când observi acest impuls, oprește-te câteva secunde și întreabă-te:  
 – Cum ar acționa versiunea mea care are această calitate?  
 – Ce gest mic, concret, pot face diferit acum?

Notează seara:  
 – Unde am reușit să aplic această calitate?  
 – Unde mi-a fost greu și ce am simțit în corp?

Seara, ascultă înregistrarea audio, permițând corpului să fixeze această nouă direcție interioară.



---



## **Practice 5 Title: Ziua 5**

**Practice 5 Audio:** incepe-ziua-cu-bucurie.mp3  
 **Practice 5 Description:**  
Bun găsit,  
  


Astăzi lucrăm cu **starea de fond** cu care începi ziua. Modul în care îți începi dimineața influențează nivelul de stres pe tot parcursul zilei.

Dimineața, înainte de a intra în ritmul obișnuit, notează:  
 – Cum mă simt în corp chiar acum?  
 – Ce gând domină începutul zilei?

Alege conștient **un gest mic** care îți aduce o stare de bine (respirație, mișcare, liniște, muzică).  
  


Pe parcursul zilei, observă:  
 – Cum se modifică nivelul de stres când pornesc dintr-o stare diferită?

Dimineața ascultă înregistrarea audio pentru a ancora o stare de bucurie.



---



## **Practice 6 Title: Ziua 6**

**Practice 6 Audio:** incepe-ziua-cu-bucurie.mp3  
 **Practice 6 Description:**  
Bun găsit,  
 

Astăzi adâncim relația cu **activitățile care te deconectează de stres**. Dimineața să o începi cu înregistrarea audio.

Fă două liste:  
 – Activități care te ajută să te deconectezi la serviciu  
 – Activități care te ajută să te deconectezi în timpul personal

Alege cel puțin una din fiecare listă și aplic-o conștient astăzi.  
 Observă:  
 – Cum reacționează corpul?  
 – Ce se schimbă în starea emoțională?

Seara, notează ce funcționează pentru tine.



---



## **Practice 7 Title: Ziua 7**

**Practice 7 Audio:** incepe-ziua-cu-bucurie.mp3  
 **Practice 7 Description:**  
  


Bun găsit,  
  


Astăzi lucrăm cu **sprijinul extern**, un element esențial în reducerea stresului.

Identifică o persoană din viața ta căreia îi poți comunica:  
 – ce schimbări vrei să faci  
 – ce îți propui să îmbunătățești în relația cu stresul

Scrie ce ai vrea să îi spui și, dacă este posibil, comunică-i acest lucru.  
 Observă ce emoții apar când ceri sprijin.

Dimineața ascultă înregistrarea audio și permite corpului să se relaxeze.



---



## **Practice 8 Title: Ziua 8**

**Practice 8 Audio:** incepe-ziua-cu-bucurie.mp3  
 **Practice 8 Description:**  
  


Bun găsit,  
  


Astăzi ne axăm pe modul în care funcționează mintea.

Pentru ziua aceasta renunţă la reţelele sociale pentru o zi şi vezi ce se întâmplă.

Scrie pe un post-it și pune la vedere:

1. Gândurile mele sunt forțe reale.  
  

2. Mintea mea trimite și primește gânduri.  
  

3. Gândurile cu emoție atrag gânduri similare.  
  

4. Pot insera gânduri noi, conștient.  
  

5. Pot înlocui gândurile care nu mă ajută.  
  


Pe parcursul zilei, observă ce gânduri se repetă în situații stresante. Nu le schimba încă. Doar observă-le.

Dimineața ascultă înregistrarea audio.



---



## **Practice 9 Title: Ziua 9**

**Practice 9 Audio:**  
 **Practice 9 Description:**  
  


Bun găsit,

Pentru a-ţi începe ziua într-un ton pozitiv, un material audio te poate ajuta, în fiecare zi, să te bucuri de o nouă zi din viaţa ta.

Pentru ziua aceasta te invit să realizezi o înregistrare audio proprie care te ajută să te trezești în fiecare dimineață. Poți urma modelul înregistrărilor pe care le-ai ascultat până acum sau poți fi creativ/ă și să faci un altfel de text, să ai alte ținte.

Ascultă propria înregistrare audio, care te va ajuta să te încarci cu energie pozitivă şi să te setezi mental pentru pentru o nouă zi.



---



## **Practice 10 Title: Ziua 10**

**Practice 10 Audio:**  
 **Practice 10 Description:**

  
Bun găsit,

Data viitoare când te simți tentat să fii supărat/ă, frustrat/ă, furios/furioasă, amintește-ți ție însuți, că este acea parte din viață care nu poate fi controlată, însă, ceea ce poți controla este modul în care tu alegi să răspunzi sau cât durează emoția.

 Astăzi lucrăm cu **afirmația conștientă**, nu ca autosugestie, ci ca direcționare a atenției.

Alege calitatea pe care o dezvolți în acest program.  Pe parcursul zilei, spune-ți de mai multe ori:  
 „Îmi permit să fiu ___ în situațiile mele zilnice.”

Observă:  
 – Ce rezistență apare?  
 – Ce parte din tine se opune?

Seara, notează ce ai descoperit și ce ai simțit în corp. 

În locul înregistrării audio, repetă mental un exercițiu care te ajută pe tine, de exemplu să te relaxezi: numără de la 100 la 0, sau ascultă respirația ta sau melodii etc.

## **Practice 11 Title: Ziua 11**

**Practice 11 Audio: coplesit-de-griji.mp3**  
 **Practice 11 Description:**

Bun găsit,

Antrenează-ți mintea să vadă bunătatea în jur. A fi pozitiv este o alegere. Fericirea din viața ta depinde de calitatea gândurilor tale.

Pentru ziua aceasta fă o lista de gânduri negative și vezi cu ce gânduri pozitive ai putea să le schimbi pentru viitor.

**Alege o situație care te-a deranjat astăzi și notează:**  
 **– Ce s-a întâmplat concret?**  
 **– Ce gânduri, emoții și sentimente ți-a trezit?**  
 **– În ce parte a corpului ai simțit tensiune sau încordare?**

 ****Ascultă această înregistrare audio, care te va ajuta să vezi situația respectivă dintr-un alt unghi și să găsești soluția potrivită pentru tine.

  




---



## **Practice 12 Title: Ziua 12**

**Practice 12 Audio: coplesit-de-griji.mp3**  
 **Practice 12 Description:**  
  


Bun găsit,

Ai încercat vreodată să privești grijile şi dintr-o altă perspectivă? Fii conştient/ă de acestea şi vezi impactul pe care îl au asupra ta.

Pentru ziua aceasta fă o listă cu grijile pe care le ai în acest moment.

**Pornește de la situația notată ieri și răspunde în scris:**  
 **– Ce aș fi vrut să obțin din acest context?**  
 **– Care ar putea fi oportunitatea de învățare aici?**  
 **– Ce m-ar sfătui partea mea interioară înțeleaptă?**

**Notează ce ai fi putut face diferit, chiar și un pas mic.**

Ascultă această înregistrare audio, care te va ajuta să vezi situația respectivă dintr-un alt unghi și să găsești soluția potrivită pentru tine.  
  




---



## **Practice 13 Title: Ziua 13**

**Practice 13 Audio: relaxare-prin-respiratie.mp3**  
 **Practice 13 Description:**  
  


Bun găsit,

A învăţa recunoştinţa e cel mai bun lucru pentru calitatea vieţii tale, în primul rand, pentru că nu mai trăieşti în ideea de a umple un gol în existenţa ta, ci din conştiinţa abundenţei care va atrage şi mai multe lucruri bune.

Pentru ziua aceasta fă o listă cu toate avantajele unui moment foarte dificil din viața ta: ce ai învățat nou despre tine, pentru ce altceva a făcut loc în viața ta etc.

**Astăzi introducem pauza de respirație ca instrument activ de reducere a stresului.**

Ori de câte ori apare un factor stresor:  
 – oprește-te  
 – respiră conștient de 3 ori, foarte profund  
 – observă corpul, mintea și emoțiile

Notează seara:  
 – Ce s-a schimbat după această pauză?  
 – Ce ai învățat despre tine?

**Seara, ascultă înregistrarea audio.**



---



## **Practice 14 Title: Ziua 14**

**Practice 14 Audio: relaxare-prin-respiratie.mp3**  
 **Practice 14 Description:**

Bun găsit,

Cu toții ne dorim să primim un zâmbet uneori, iar alteori oferim noi celor dragi un strop de dragoste prin zâmbetul nostru.

Propune-ți azi să aduci zâmbetul a trei persoane din viața ta. Remarcă cum te simți după ce faci asta. Adu-ţi aminte ca, în fiecare dimineaţă, să asculți propria înregistrare care te ajută să întâmpini ziua cu bucurie.

Ascultă propria înregistrare audio, care te va ajuta să te încarci cu energie pozitivă.

  




---



## **Practice 15 Title: Ziua 15**

**Practice 15 Audio: relaxare-prin-respiratie.mp3**  
 **Practice 15 Description:**

Bun găsit,

Dacă îți dorești să-ți transformi viața, încearcă să fii mereu recunoscător/ recunoscătoare. Vei putea vedea astfel o viață complet nouă pentru tine.

Pentru ziua aceasta fă o listă cu toate aspectele din viața ta pentru care ești recunoscător/ recunoscătoare.

  




---



## **Practice 16 Title: Ziua 16**

**Practice 16 Audio: relaxare-prin-respiratie.mp3**  
 **Practice 16 Description:**

 ****Bun găsit,

Nimic nu este mai important în viață decât pasiunea. Nu contează ceea ce faci în viață, atâta timp cât o faci cu și din pasiune.

Pentru ziua aceasta fă o listă cu pasiunile tale. Apoi, trece-le în programul tău de săptămâna aceasta. Dacă spațiul nu îți permite să le faci pe toate, atunci fă ceva legat de ele de acolo de unde ești. De exemplu, dacă una dintre pasiunile tale este călătoria, atunci planifică călătoria de anul viitor, stabilește unde vrei să mergi, ce vrei să vizitezi, etc.

  




---



## **Practice 17 Title: Ziua 17**

**Practice 17 Audio: relaxare-prin-respiratie.mp3**  
 **Practice 17 Description:**  
  


Bun găsit,

Umorul sporeşte creativitatea şi este unul dintre instrumentele cheie folosite pentru combaterea stresului. Nu încetăm să mai râdem pentru că îmbătrânim. Îmbătrânim pentru că am încetat să mai râdem.

Pentru ziua aceasta, te rog, să te uiți la o comedie, și de azi înainte, introdu în agenda ta un moment de cel puțin 30 minute care să îți aducă râsul în viața ta (poți să citești bancuri, poți să te uiți la show-uri de comedie, la farse filmate, etc.)



---



## **Practice 18 Title: Ziua 18**

**Practice 18 Audio: cum-te-calmezi.mp3**  
 **Practice 18 Description:**  
 ****

Bun găsit,

De-a lungul unei zile, diverşi factori îţi pot întinde la maxim nervii şi îţi pot afecta starea de calm. Învaţă cum îţi poţi controla reacţiile astfel încât să nu laşi stresul să îţi acapareze viaţa.

Pentru ziua aceasta fă o listă cu ceea ce te ajută să te calmezi după ce te enervezi. În cadrul înregistrării de mai jos vei învăța o nouă metodă.

Ascultă această înregistrare audio, care te va ajuta să vezi situația respectivă dintr-un alt unghi şi să te relaxezi.



---



## **Practice 19 Title: Ziua 19**

**Practice 19 Audio: redu-disconfortul-fizic.mp3**  
 **Practice 19 Description:**  
  


Bun găsit,

Fiecare gând sau fiecare emoţie corespunde unei reacţii fizice. O glumă bună îţi poate descreţi fruntea şi te poate face să te simţi mai bne, în timp ce o ceartă cu cineva apropiat îţi poate provoca o stare generală proastă, dureri de cap sau de stomac.

Pentru ziua aceasta remarcă care sunt părțile din corpul tău pe care le încordezi atunci când o informație sau o situație nu îți convine. Adu-ți aminte că este important să nu lași corpul tău să fie chinuit de fiecare gând negativ. Dacă ai un disconfort fizic, te invit atunci să asculți înregistrarea de mai jos.

**Alege o tensiune fizică și notează:**  
 **– Ce emoție o însoțește?**  
 **– Ce mesaj ar putea avea pentru tine?**

**Permite corpului să fie ascultat.**

Ascultă această înregistrare audio, care te va ajuta să analizezi fiecare reacţie fizică pe care corpul tău o resimte atunci când ai un gând negativ.



---



## **Practice 20 Title: Ziua 20**

**Practice 20 Audio: deconectarea-de-la-problemele-de-serviciu.mp3**  
 **Practice 20 Description:**  
Bun găsit,

Transformări profunde se petrec la nivelul corpului atunci când ne propunem să fim cu adevărat relaxați. Eliberează-ţi mintea şi creează-ţi un obicei mic, care în timp îţi poate aduce un impact uriaş.

Pentru ziua aceasta, îți propun să își aloci cel puțin un moment de relaxare, în care să te deconectezi de la problemele de serviciu sau de acasă.

**La finalul zilei de lucru, notează:**  
 **– Ce las la serviciu?**  
 **– Ce aleg să duc cu mine acasă?**

Ascultă această înregistrare audio, care te va ajuta să te deconectezi de problemele de la serviciu, pentru a oferi relaxare întregului corp şi aţi menţine vitalitatea până la finalul zilei.

## **Practice 21 Title: Ziua 21**

**Practice 21 Audio:** body-scan.mp3  
 **Practice 21 Description:**  
  


Bun găsit,

Atunci când oamenii poartă stres în corpurile lor, ei de multe ori nici măcar nu sunt conștienți de asta! Când suntem cu adevărat stresați, s-ar putea să simțim disconfort fizic, dar să nu-l conectăm la emoțiile noastre.

Pentru ziua aceasta te invit să faci cunoștință cu corpul tău. Înainte de culcare, întins/ă pe pat, te rog, să descoperi cum se simte corpul tău, centimetru cu centimetru, te poți folosi de înregistrarea de mai jos. De azi înainte, te rog să îți amintești că el este partenerul tău de viață, el te susține în ceea ce faci. De aceea, ai grijă de el și ascultă-l zilnic.

Ascultă această înregistrare audio, care te va ajuta să observi tensiunile înmagazinate la nivelul corpului şi să relaxezi zonele tensionate.

  




---



## **Practice 22 Title: Ziua 22**

**Practice 22 Audio:** body-scan.mp3  
 **Practice 22 Description:**

  
Bun găsit,

Atunci când ai o noapte mai agitată în care nu poţi dormi bine sau nu poţi adormi uşor, ştii că următoarea zi îţi va fi foarte greu să îţi păstrezi calmul şi concentrarea pe lucrurile care contează cu adevărat.

Pentru ziua aceasta fă o listă cu ceea ce te ajută să ai un somn odihnitor. Înainte de culcare, te rog, să asculți din nou înregistrarea de mai jos.

Ascultă această înregistrare audio, care te va ajuta să observi tensiunile înmagazinate la nivelul corpului şi să relaxezi zonele tensionate.

  




---



## **Practice 23 Title: Ziua 23**

**Practice 23 Audio:** body-scan.mp3  
 **Practice 23 Description:**  
  


Bun găsit,

Aşa cum ai văzut deja, este foarte important ca în fiecare noapte să te bucuri de un somn odihnitor. Lasă problemele de la job acolo unde le este locul şi bucură-te în fiecare seară de un moment de relaxare.

Pentru ziua aceasta pune în agenda ta tot ceea ce te face să te deconectezi și te ajută să ai un somn profund. Pe timpul somnului, ne recuperăm fizic și emoțional, de aceea este foarte important să dormim minim 7h. Înainte de culcare, te rog să asculți din nou înregistrarea de mai jos.

Ascultă această înregistrare audio, care te va ajuta să observi tensiunile înmagazinate la nivelul corpului şi să relaxezi zonele tensionate.



---



## **Practice 24 Title: Ziua 24**

**Practice 24 Audio:** deconectare-relaxare-vindecare.mp3  
 **Practice 24 Description:**  
  


Bun găsit,

A mânca a devenit un act automat, deseori făcut rapid şi fără a ne gândi prea mult la acest subiect, şi unde distragerile au îndepărtat atenția de la actul real al consumului către televizoare, computere și smartphone-uri.

Pentru ziua aceasta ia prânzul în liniște sau ascultând muzica preferată, rămâi conectat/ă la toate simțurile care sunt activate în timp ce mănânci, simte din plin gustul și aroma mâncării, senzațiile pe care le ai în cavitatea bucală. Înainte de culcare te invit să asculți înregistrarea de mai jos.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi stare de relaxare.



---



## **Practice 25 Title: Ziua 25**

**Practice 25 Audio:** deconectare-relaxare-vindecare.mp3  
 **Practice 25 Description:**  
Bun găsit,

Un mic moment de respiro de la tumultul vieţii cotidiene îţi poate aduce mai mult decât crezi. Câteodată cel mai bun lucru pe care îl poţi face este să nu faci nimic.

Pentru ziua aceasta fă o pauză de 5 minute în care ești atent/ă doar la respirația ta. Înainte de culcare te invit să asculți din nou înregistrarea de mai jos.



---



## **Practice 26 Title: Ziua 26**

**Practice 26 Audio:** deconectare-relaxare-vindecare.mp3  
 **Practice 26 Description:**  
 Bun găsit,

Antrenează-ți mintea să vadă bunătatea şi frumosul în jur. A fi pozitiv este o alegere. Fericirea din viața ta depinde de calitatea gândurilor tale.

Pentru ziua aceasta stabilește un motto personal pentru a trece peste perioadele dificile din viața ta. De exemplu: Totul este trecător. Orice s-ar întâmpla, am toate resursele necesare să depășesc etc. Înainte de culcare te invit să asculți înregistrarea de mai jos.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi stare de relaxare.



---



## **Practice 27 Title: Ziua 27**

**Practice 27 Audio:** deconectare-relaxare-vindecare.mp3  
 **Practice 27 Description:**  
  


Bun găsit,

Mişcarea fizică ne ajută fizicul să se păstreze într-o formă bună, dar mai ales psihicul să se elibereze de stres şi să capete o stare de relaxare profrundă.

Pentru ziua aceasta stabilește un moment din zi în care să faci mișcare cel puțin 30 minute. Înainte de culcare te invit să asculți înregistrarea de mai jos.



---



## **Practice 28 Title: Ziua 28**

**Practice 28 Audio:** deconectare-relaxare-vindecare.mp3  
 **Practice 28 Description:**  
  


Bun găsit,

Când a fost ultima dată când ţi-ai surprins apropiaţii cu un gest, cu un zâmbet sau cu un sfat? Gândeşte-te cum ai putea să aduci bucurie pe feţele oamenilor importanţi din viaţa ta.

Pentru ziua aceasta ai putea face 5 lucruri frumoase pentru apropiații tăi, nu ceva ce faci poate zi de zi, altceva. Înainte de culcare te invit să asculți înregistrarea de mai jos.



---



## **Practice 29 Title: Ziua 29**

**Practice 29 Audio:** deconectare-relaxare-vindecare.mp3  
**Practice 29 Description:**  
  


Bun găsit,

Fiecare zi primită este un nou dar. Învaţă să te bucuri şi să redescoperi cele mai frumoase cadouri din viaţa ta, pe care uneori le uităm sau nu suntem conştienţi pe deplin de ele.

Pentru ziua aceasta fii recunoscător/ recunoscătoare pentru ceea ce ai azi în viața ta, fă o listă cu cel puțin 20 de exemple. Înainte de culcare te invit să asculți înregistrarea de mai jos.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi stare de relaxare.

  




---



## **Practice 30 Title: Ziua 30**

**Practice 30 Audio:** deconectare-relaxare-vindecare.mp3  
 **Practice 30 Description:**

Bun găsit,

Într-un final, priveşte înapoi şi revezi cele mai bune obiceiuri deprinse care vor fi temelia ta, atunci când simţi că stresul sau grijile te acaparează. Continuă să le exersezi zilnic, pentru că orice mic câştig a fost la un moment dat, un obiectiv greu de atins.

La finalul programului, te rog să te uiți la agenda ta zilnică și să remarci dacă ai introdus în viața ta zilnică:

– un moment special de trezire care te ajută să te setezi mental pentru o zi bună pentru tine.

– dacă ți-ai pus pauze de relaxare, fără să faci nimic.

– dacă ai făcut mișcare cel puțin 30 minute.

– dacă ai un moment de cel puțin 30 minute în care să râzi.

– dacă ți-ai ascultat corpul și ai simțit tensiunea.

– dacă ți-ai propus să faci ceva bun pentru corpul tău.

– dacă ți-ai propus să te relaxezi înainte de culcare.

Ascultă această înregistrare audio, care te va ajuta să te deconectezi de la situaţiile stresante din viaţa ta şi să îţi recapeţi stare de relaxare.

  
  
